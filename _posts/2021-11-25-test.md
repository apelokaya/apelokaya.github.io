---
layout: post
title: අයිස්ලන්තයේ මනස්කාන්ත සංචාරක ගමනාන්ත 5ක්
slug: test
excerpt: excerpt
thumbnail: /assets/images/test.jpg
---

උතුරු යුරෝපයට අයත් අයිස්ලන්තය අධික ශීතල දේශගුණයකින් යුක්ත රටක්. වර්ග කිලෝ මීටර් 103,000ක පමණ භූමි ප්‍රමාණයක් පුරා විසිරී පවතින මෙම රාජ්‍යයේ ජීවත්වන්නේ ආසන්න වශයෙන් 369,000ක් වැනි සුළු ජනගහනයක්. එනිසා අයිස්ලන්තය ලෝකයේ ජන ඝනත්වය අඩු ම රාජ්‍ය කිහිපය අතර රැඳී සිටිනවා. අයිස්ලන්තයේ ජනගහනය විශාල වශයෙන් අඩුවීමට හේතු වී තිබෙන්නේ එහි පවතින ස්වභාවික භූ ලක්ෂණ යි.

ඒ ගිනිකඳු, වැලිකඳු, උණුදිය උල්පත්, ලාවා තැන්පත් වුණු ප්‍රදේශ, ග්ලැසියර ආදිය යි. අයිස්ලන්තයට සොබාදහමෙන් ලැබී තිබෙන දායාද නැරඹීමට ලොව පුරා සිටින සංචාරකයන් එහි පැමිණෙනවා. එරට තිබෙන සමහර ස්ථාන සංචාරකයන් අතර වඩාත් ජනප්‍රියත්වයට පත් ව තිබෙනවා. මෙම ලිපියෙන් ඔබට ඉදිරිපත් කරන්නේ අයිස්ලන්තයට පැමිණෙන සංචාරකයන් අනිවාර්යයෙන් ම නරඹන මනස්කාන්ත සංචාරක ඉසව් 5ක් පිළිබඳව යි.

### 1). වට්නයෝකුල් ග්ලැසියරය

වසර 2500ක් පැරණි වට්නයෝකුල් අයිස්ලන්තයේ පමණක් නොව යුරෝපයේ ද විශාලත ම ග්ලැසියරය වශයෙන් සැලකෙනවා. වර්ග කිලෝ මීටර් 8100ක භූමිභාගයක් පුරා පැතිර තිබෙන මෙම විශාල ග්ලැසියරය අයිස්ලන්තයේ මුළු භූමි ප්‍රමාණයෙන් 8%කට ආසන්න ප්‍රමාණයක් ආවරණය කරනවා. මෙම ග්ලැසියරයේ අයිස්වල සාමාන්‍ය ඝනකම මීටර් 400ක් පමණ වන අතර, එහි උපරිම ඝනකම මීටර් 1000ක් ලෙසින් සටහන් වනවා. වට්නයෝකුල් ග්ලැසියරය තුළ තවත් කුඩා ග්ලැසියර් 30ක් පමණ දක්නට ලැබෙනවා. ඉන් විශාලත ම ග්ලැසියරය වන්නේ  බ්‍රීඩමර්කුර්ජොකුල් නම් ග්ලැසියරය යි. අයිස්ලන්තයේ උසම කඳු මුදුන ලෙස සැලකෙන හවානාඩල්ෂ්නකූර් ද පිහිටා තිබෙන්නේ වට්නයෝකුල් ග්ලැසියරය තුළ යි.

1934 වසරේ දී වට්නයෝකුල් ග්ලැසියරයේ විල් කලාපය පුපුරා ගියා. එනිසා මෙම ග්ලැසියරය ආශ්‍රිත ව පර්යේෂණ කටයුතු සිදුවුණා. 1996, 1998, 2004, සහ 2011 යන වසරවල දී විල් කලාපය ආශ්‍රිත ව තවත් පිපිරීම් සිදුවුණා. 1950 වසරේ දී අයිස්ලන්ත ග්ලැසියර් විද්‍යා සංගමය ආරම්භවීමෙන් පසුව සෑම වසරකම වාගේ මෙම ග්ලැසියරය ආශ්‍රිත ව පර්යේෂණ සිදු කළා. එමඟින් ග්ලැසියරයේ ක්‍රියාකාරිත්වය පිළිබඳ තොරතුරු දැන ගැනීමට හැකිවුණා.

වට්නයෝකුල් ග්ලැසියරයට යටින් ක්‍රියාකාරී මට්ටමේ ගිනිකඳු හතක් පිහිටා තිබෙනවා. ඒ අතුරින් ග්‍රම්ස්වොට්න්, බාර්ඩාර්බුන්ගා, ක්වර්ක්ෆ්ජෝල් යන ගිනිකඳු ප්‍රධාන තැනක් ගන්නවා. මෙම ගිනිකඳු වරින් වර පුපුරා යාම හේතුවෙන් ග්ලැසියර දිය වී ගංවතුර තත්ත්වයක් ඇතිවනවා. 1362 වසරේ දී වට්නයෝකුල් ග්ලැසියරය ආශ්‍රිත ව සිදුවුණු එවැනි පුපුරායාමක් නිසා විශාල ගංවතුරක් නිර්මාණය වුණා. එසේම 1727 වසරේ දීත් එවැනි විශාල ගංවතුර තත්ත්වයක් නිර්මාණය වුණා. එම අවස්ථවල දී විශාල දේපල හානියක් සිදුවුණා.

## 2). කර්ක්යුෆෙල් දිය ඇල්ල

මීටර් 463ක උසකින් පිහිටා තිබෙන කර්ක්යුෆෙල් කන්ද, පල්ලි කන්ද යන නමින් ද හඳුන්වනවා. එය  අයිස්ලන්තයට පැමිණෙන සංචාරකයන් අනිවාර්යයෙන් ම ගමන් කරන ස්ථානයක්. ඒ ශීත කාලයට උතුරු එළි බැලීමට එය කදිම ස්ථානයක් නිසා යි. ශීත කාලයට සංචාරකයන් වැඩි වශයෙන් පැමිණෙන එම අපූරු සංචාරක ඉසව්ව අනිකුත් කාලවල දීත් සංචාරකයන්ගෙන් පිරී පවතිනවා. ඒ කර්ක්යුෆෙල් කන්ද ආශ්‍රිත බිම් ප්‍රදේශයේ සුන්දරත්වය දැක බලා ගැනීම සඳහා යි. එම ප්‍රදේශය ආශ්‍රිතව පිහිටි වඩාත් සුන්දර ස්ථාන අතරට කර්ක්යුෆෙල් දිය ඇල්ලත් අයත් වෙනවා.

කර්ක්යුෆෙල් ගංගාවෙන් නිර්මාණය වී තිබෙන මෙම දිය ඇල්ල කොටස් තුනකින් යුක්තයි. ඇල්ල නැරඹීමට යන සංචාරකයන්ට වාහනයකින් ඒ අසලට ම ගමන් කරන්නට පුළුවන්. ඉන් පසුව අඩි පාරක් ඔස්සේ ගමන් කිරීමෙන් පසුව ඇල්ල පාමුලට යන්නට පුළුවන්. මෙම දිය ඇල්ල නැරඹීම සඳහා යාමට වඩාත් සුදුසු වන්නේ ගිම්හාන කාලය යි.

එම කාලයට අවට පරිසරයේ උණුසුම වැඩි වන නිසා එහි යන සංචාරකයන්ට ඇල්ල පාමුල තිබෙන සිසිල් ජල තටාකයෙන් ස්නානය කිරීමටත් අවස්ථාව ලැබෙනවා. එය කර්ක්යුෆෙල් ඇල්ල නැරඹීමට යන දෙස් විදෙස් සංචාරකයන්ට විඳගන්නට ලැබෙන අපූරු අත්දැකීමක්.

![Alt text](https://assets.roar.media/assets/WU4XhmZ6W8ROSEC3_ZeonDownloader---1074491256.jpg)

එම කාලයට අවට පරිසරයේ උණුසුම වැඩි වන නිසා එහි යන සංචාරකයන්ට ඇල්ල පාමුල තිබෙන සිසිල් ජල තටාකයෙන් ස්නානය කිරීමටත් අවස්ථාව ලැබෙනවා. එය කර්ක්යුෆෙල් ඇල්ල නැරඹීමට යන දෙස් විදෙස් සංචාරකයන්ට විඳගන්නට ලැබෙන අපූරු අත්දැකීමක්.